---
aika: 2068-08-31T23:50:00+03:00
rakennus: Meilahti
kerros: katutaso
sijainti: Stenbäckinkadun parkkipaikka
yksilotunniste: TBA
nimimerkki: TBA
---

Mitä on todellinen rakkaus? Neljä sanaa, joiden pitäisi olla helppoja, mutta jotka avaavat loputtoman labyrintin: totuuden ja subjektiivisuuden rajapinnan, tunnekokemusten vaikutuksen päätöksiin, rakkauden ja vihan jännitteen yhteiskunnan painekattilassa. Jokainen vastauksen yritys tuntuu universumin asettamalta ansalta tai houkutukselta, jossa pienikin harha-askel voi satuttaa. Ehkä juuri siksi ryhdyin toimittajaksi. Yövuorojen hiljaisuudessa on aikaa karsia epävarmuuksia ja etsiä oikeutettuja faktoja, vaikka sitä varten pitäisi purkaa ihmiselämän suurimmat tunteet ja valheet.

Istuin Helsingin Sanomien mobiilitoimipisteessä, joka oli juuri nyt parkkeerattuna Stenbäckinkadun parkkipaikalle. Olin viimeistelemässä artikkelia, joka julkaistaisiin huomisaamun digijulkaisussa. Tavallaan se oli jo valmis, yksinkertainen ja selkeä kuvaus Naistenklinikan historiasta synnystään nykypäivään. Kiehtova teksti synnytyshoidon edistämisestä yhteiskunnallisena ykkösprioriteettina. Olisin halunnut keskittyä äidinrakkauden avustamisesta teknologialla, mutta jätin nämä ajatukset vain muistiinpanoihini. Kummastelin vielä päätöstä julkaista juuri Naistenklinikan historiikki, huomioiden kymmenen minuutin päästä käynnistettävä Lastensairaalan 50-vuotisjuhlan aloittama juhlakuukausi.

Subjektiivisuus ei onneksi ollut osa nuoremman toimittajan työnkuvaani. Helsingin Sanomien päätoimittaja sai artikkeli-ideoita suoraan muun muassa muilta medioilta sekä tekoälyhallitukselta. Oli päätoimittajan vastuulla käyttää omaa journalistin kokemustaan ideoiden filtteröimiseksi tulevia artikkeleita varten. HS:n julkaisemistoimikunta käsitteli etukäteen artikkeli-ideat, joita hyväksytyt jaettiin eteenpäin vaatimusasteensa mukaan joko erikoistoimittajille, vanhemmille toimittajille tai nuoremmille toimittajille.

Olin itse tyytyväinen kakkosluokan kansalaisen asemaani, johon hyvät tulokseni nuorempana toimittajan oikeuttivat. Tein jatkossakin mielelläni työni moitteettomasti, kunhan selviäisin takaisin kotiin tuomatta työstressiä mukanani. Kakkosluokan kansalaisena olin kuitenkin oikeutettu asumaan maan päällä, armeijan upseerina toimivan mieheni palkoilla maksetussa omakotitalossa Nöykkiössä.

Ehkä juuri tämän takia käsittelin vain Naistenklinikkaa, enkä itse pääaiheeksi arvelemaani Lastensairaalaa. Huhujen mukaan Lastensairaalasta olisi tulossa useampikin artikkeli parhaiden toimittajiemme tekemänä tulevan juhlakuukauden aikana. Olin jopa kuullut mahdollisesta erikoispainoksesta, johon tulisi arvostetun erikoistoimittajan omakohtainen synnytystarina. Historiallista kulmaa tuodakseen journalisti vaimoineen olivat päätyneet koneettomaan synnytykseen vieläpä. Wau. Samalla itse tuskailin, miten pilkkoa synnytyshoidossa jatkuvasti läsnä oleva äidin rakkaus näin kliiniseksi jutuksi. Kylläpä joillakin riittää rohkeutta ja intohimoa työhönsä. Rakkauttakin, kenties? Totuus ja rakkaus. Nämä arvot olivat ohjanneet minutkin aikanaan toimittajaksi. Arvot, joita hiljaisuuden vallitessa mielelläni meditoin. Totuus ja rakkaus olivat vahvasti läsnä journalistin työn ja vaatimattoman perhe-elämäni tasapainoisessa symbioosissa.

Aloitetaan totuudesta. Mitä se on? Objektiivisten faktojen oikeuttama uskomus. Ajan yli säilyvä tieto. Universaalin hyvän alku. Kollektiivisen tiedonhankinnan ylin muoto. Valheen vastapaino, jonka poissaolo paljastaa petoksen. Toisaalta, totuuden tavoitteleminen on aina subjektiivista. Yksilön kokeman jaettu velvollisuus muita kohtaan. Se on metaforien, metonyymien ja antropomorphismien liikkuva armeija. 

Minä saatan olla väärässä ja sinä oikeassa, mutta yhdessä lienemme lähempänä totuutta. Tunteeni voivat ajaa kohti totuutta. Ymmärryksemme etsii totuutta, jonka löydyttyä olemme samaa mieltä sen olemassaolosta. Totalitaristisen valtion unelmien kansalainen ei ole manipuloitava natsi tai intohimoinen kommunisti, vaan ihminen, jolle ei ole eroa valheen ja totuuden välillä. Vastaukseni tänään on siis, että totuus on yhteiskunnallista rakkautta oikeudenmukaisuutta kohtaan.

Entä rakkaus? Mitä silloin todellinen rakkaus on? 
Luovaa energiaa. Olemassaolomme syy. Ainoa voima, joka voi muuttaa vihollisen ystäväksi. Yhdistelmä huolenpitoa, sitoumusta, tietoa, vastuuta, kunnioitusta ja luottamusta. Rakastaminen antaa voimaa, rakastettuna oleminen antaa rohkeutta. Voimaa elää ilman harhaanjohtavia maskeja, joiden kanssa tiedämme, ettemme voisi elää. Viha on myrkky, jota juodaan toivoen vihollisen kuolevan. Rakkaus on lääke, joka poistaa vihan. Hyvyys on pahuutta vahvempi, rakkaus vihaa vahvempi. Ilman rakkautta lääkkeenäni en itsekään jaksaisi journalistin rankkaa totuuden tavoittelemista.

Entä käytännössä? Luulin aina journalistien olevan totuuden tärkein lähde yhteiskunnassa. Ajattelin rakkauden olevan romantiikkaa, hetkessä leimahtava kipinä, jonka sytyttämä liekki ei sammu koskaan.

Totuus lähtee kansalaisista. Totuus on lopulta yhteisymmärryksessä hyväksytty kollektiivi heidän ajatuksistaan, sanoistaan sekä teoistaan. Tieteelliset hypoteesit ovat faktoja siihen asti, kun ne eivät olekaan. Tieteellinen totuus sen sijaan elää faktojen pitkänä varjona, joka vähitellen leviää kansalaisten keskuuteen tutkimusten julkaisemisen, kaupallistetun tuotteistuksen sekä opetetun tiedon valossa. Journalistit ovat vain pala koneistossa, joka levittää totuuden varjoa. Hesarin ravintola-arvio ei kerro objektiivista totuutta ravintolan paremmuudesta, ennen kun tuhannet kansalaiset ovat kertoneet totuuden muille omin sanoin.

Rakkaus lähtee yksilöstä. Jokainen tahtoo syvällä sisällään itselle parhaan mahdollisen elämän. Itsensä rakastaminen on vaikeaa ja raskasta, kun kuulee samaan aikaan rakkauden monivärisen spektrin heijastaman varjon itseinhosta kyseenalaistukseen. Vasta toisen kautta koetun rakkauden vahva sanoma jättää alleen rakkauden varjon, vihan. Eikä romanttinen rakkaus kahden aikuisen välillä ole sanomista vahvin. Luulin jo löytäneeni todellisen rakkauden, kunnes sain hänen kanssaan lapsen. Äidin rakkaus on varmastikin romantiikkaa vahvempaa! Vain oman lapsen suojelemiseksi heräävät primitiiviset vaistot voivat saada vihan muita kohtaan tuntuvan rakkaudelta omaansa.

Ah, pieni Alva-Usvani. Kaikkien näiden vuosien jälkeen sinä olet minulle lähimpänä sekä totuutta, että rakkautta. Viattomat vauvan eleesi ovat jo muuttuneet ymmärtämään poissaoloni, mutta sydämesi ei vielä ole antanut minulle anteeksi pitkiä työpäiviä. Joka aamu töiden lähtiessäni päästämäsi parku rehellisesti näyttää surusi. Pahin pelkoni on laittaa sinut kokemaan saman kuin minä itse, ahdistava suhteeni kiireisiin vanhempiini, jotka olivat parhaansa mukaan kiirehtineet maailmansodan korjaustoimenpiteitä. He olivat priorisoineet isänmaallista rakkauttaan oman perheensä yli. Tiesin kokemuksesta, että lapsena pitkittyneen surun ja pettymyksen kääntyminen vihaksi saattaa tapahtua yön yli. Siitä toipuminen tapahtuu vuosien yli, jos silloinkaan.

Huokaisen keuhkoni yhtä tyhjäksi kuin mieleni. Aika palata töihin. Otan tapani mukaisesti keskittymistäni avustavan itsehoitolääkkeeni. Hengitän syvään nikotiinipiippuni kautta. Kuulen, kun piipun kautta keuhkoihini virtaava ilma aktivoi piipun sisäisen plasmakennon, jonka kontaktipinta eteeristen öljyjen muodostamaan kiinteään nikotiiniytimeen saa sen sublimoitumaan hetkessä höyryksi. Tunnen mangon ja papayan maun leviävän suussani, nikotiinin polttelun limakalvoissani, dopamiinin virtaavan aivoissani. Ehdin helposti kertaamaan vielä Naistenklinikan historiikkini samalla, kun odotan Lastensairaalan 50-vuotisjuhlan striimin alkua.
